<ion-header>

  <ion-navbar>
    <button ion-button clear color="dark" class="btn-back" type="button" (click)="goHome()">
      <ion-icon name="ios-arrow-back"></ion-icon>
    </button>
    <ion-buttons end>
      <button ion-button type="button" (click)="accept()" item-end *ngIf="from !== 'Settings'">Accept</button>
    </ion-buttons>
  </ion-navbar>
  <ion-toolbar>
    <ion-title>Algemene voorwaarden</ion-title>
  </ion-toolbar>

</ion-header>


<ion-content>
  <h3>Artikel 1 - Algemeen</h3>
  <ol>
    <li>De onderhavige voorwaarden zijn van toepassing op iedere aanbieding, offerte en overeenkomst tussen TryLikes B.V. (met als handelsnaam en hierna te noemen: TryLikes) gevestigd aan de Johan Huizingalaan 763a (1066 VH) te Amsterdam, ingeschreven bij de Kamer van Koophandel onder nummer 62032240, en de partij die goederen gebruiken en diensten afnemen van TryLikes (hierna te noemen: ‘de Afnemer’) waarop TryLikes deze voorwaarden van toepassing heeft verklaard, voor zover van deze voorwaarden niet door partijen uitdrukkelijk en schriftelijk (eventueel per e-mail) is afgeweken.</li>
    <li>De onderhavige voorwaarden zijn eveneens van toepassing op overeenkomsten met TryLikes, voor de uitvoering waarvan door TryLikes derden dienen te worden betrokken.</li>
    <li>Deze algemene voorwaarden zijn eveneens geschreven voor de medewerkers van TryLikes en haar directie.</li>
    <li>De toepasselijkheid van eventuele inkoop­ of andere voorwaarden van de Afnemer wordt uitdrukkelijk van de hand gewezen.</li>
    <li>Indien één of meerdere bepalingen in deze algemene voorwaarden op enig moment geheel of gedeeltelijk nietig zijn of vernietigd mochten worden, dan blijft het in deze algemene voorwaarden bepaalde volledig van toepassing. TryLikes zal alsdan in overleg treden teneinde nieuwe bepalingen ter vervanging van de nietige of vernietigde bepalingen overeen te komen, waarbij zoveel als mogelijk het doel en de strekking van de oorspronkelijke bepalingen in acht wordt genomen.</li>
    <li>Indien onduidelijkheid bestaat omtrent de uitleg van één of meerdere bepalingen van deze algemene voorwaarden, dan dient de uitleg plaats te vinden ‘naar de geest’ van deze bepalingen.</li>
    <li>Indien zich tussen partijen een situatie voordoet die niet in deze algemene voorwaarden geregeld is, dan dient deze situatie te worden beoordeeld naar de geest van deze algemene voorwaarden.</li>
    <li>Indien TryLikes niet steeds strikte naleving van deze voorwaarden verlangt, betekent dit niet dat de bepalingen daarvan niet van toepassing zijn, of dat TryLikes in enigerlei mate het recht zou verliezen om in andere gevallen de stipte naleving van de bepalingen van deze voorwaarden te verlangen.</li>
  </ol>
  <h3>Artikel 2 - Offertes en aanbiedingen</h3>
  <ol>
    <li>Alle offertes en aanbiedingen van TryLikes hebben een termijn voor aanvaarding van dertig (30) dagen. Indien geen aanvaardingstermijn is gesteld, kan aan de offerte of aanbieding op generlei wijze enig recht worden ontleend indien het product waarop de offerte of de aanbieding betrekking heeft in de tussentijd niet meer beschikbaar is.</li>
    <li>TryLikes kan niet aan zijn offertes of aanbiedingen worden gehouden indien redelijkerwijs de Afnemer kan begrijpen dat de offertes of aanbiedingen, dan wel een onderdeel daarvan, een kennelijke vergissing of verschrijving bevat.</li>
    <li>De in een offerte of aanbieding vermelde prijzen zijn exclusief BTW en andere heffingen van overheidswege, eventuele in het kader van de overeenkomst te maken kosten, daaronder begrepen reis- en verblijf-, verzend- en administratiekosten, tenzij anders aangegeven.</li>
    <li>Indien de aanvaarding (al dan niet op ondergeschikte punten) afwijkt van het in de offerte of de aanbieding opgenomen aanbod dan is TryLikes daaraan niet gebonden. De overeenkomst komt dan niet overeenkomstig deze afwijkende aanvaarding tot stand, tenzij TryLikes anders aangeeft.</li>
    <li>Een samengestelde prijsopgave verplicht TryLikes niet tot het verrichten van een gedeelte van de opdracht tegen een overeenkomstig deel van de opgegeven prijs. Aanbiedingen of offertes gelden niet automatisch voor toekomstige orders.</li>
  </ol>
  <h3>Artikel 3 – Contractduur: uitvoeringstermijnen, risico-overgang, uitvoering en wijziging overeenkomst; prijsverhoging</h3>
  <ol>
    <li>De overeenkomst wordt aangegaan voor onbepaalde tijd, tenzij uit de aard van de overeenkomst anders voortvloeit of indien partijen uitdrukkelijk en schriftelijk (eventueel per e-mail) anders zijn overeengekomen.</li>
    <li>Is voor de uitvoering van bepaalde werkzaamheden of voor de levering van bepaalde zaken een termijn overeengekomen of opgegeven, dan is dit nimmer een fatale termijn. Bij overschrijding van een termijn dient TryLikes derhalve schriftelijk in gebreke te worden gesteld. TryLikes dient daarbij een redelijke termijn te worden geboden om alsnog uitvoering te geven aan de overeenkomst.</li>
    <li>TryLikes zal de overeenkomst naar beste inzicht en vermogen en overeenkomstig de eisen van goed vakmanschap uitvoeren. Een en ander op grond van de op dat moment bekende stand der wetenschap.</li>
    <li>TryLikes heeft het recht bepaalde werkzaamheden te laten verrichten door derden. De toepasselijkheid van artikel 7:404, 7:407 lid 2 en 7:409 BW wordt uitdrukkelijk uitgesloten.</li>
    <li>Indien door TryLikes of door TryLikes ingeschakelde derden in het kader van de opdracht werkzaamheden worden verricht op een door partijen gezamenlijk aangewezen locatie, dient er kosteloos zorg te worden gedragen voor de door die medewerkers in redelijkheid gewenste faciliteiten.</li>
    <li>Levering geschiedt af bedrijf van TryLikes. De Afnemer is verplicht de zaken af te nemen op het moment dat deze hem ter beschikking worden gesteld. Indien de Afnemer afname weigert of nalatig is met het verstrekken van informatie of instructies die noodzakelijk zijn voor de levering, dan is TryLikes gerechtigd de zaken op te slaan voor rekening en risico van de Afnemer. Het risico van verlies, beschadiging of waardevermindering gaat op de Afnemer over op het moment waarop zaken aan de Afnemer ter beschikking staan.</li>
    <li>TryLikes is gerechtigd de overeenkomst in verschillende fasen uit te voeren en het aldus uitgevoerde gedeelte afzonderlijk te factureren.</li>
    <li>Indien de overeenkomst in fasen wordt uitgevoerd kan TryLikes de uitvoering van die onderdelen die tot een volgende fase behoren opschorten totdat de Afnemer de resultaten van de daaraan voorafgaande fase schriftelijk heeft goedgekeurd.</li>
    <li>De Afnemer draagt er zorg voor dat alle gegevens, waarvan TryLikes aangeeft dat deze noodzakelijk zijn of waarvan de Afnemer redelijkerwijs behoort te begrijpen dat deze noodzakelijk zijn voor het uitvoeren van de overeenkomst, tijdig aan TryLikes worden verstrekt. Indien de voor de uitvoering van de overeenkomst benodigde gegevens niet tijdig aan TryLikes zijn verstrekt, heeft TryLikes het recht de uitvoering van de overeenkomst op te schorten en / of de uit de vertraging voortvloeiende extra kosten volgens de alsdan gebruikelijke tarieven aan de Afnemer in rekening te brengen. De uitvoeringstermijn vangt niet eerder aan dan nadat de Afnemer de gegevens aan TryLikes ter beschikking heeft gesteld. TryLikes is niet aansprakelijk voor schade, van welke aard ook, doordat TryLikes is uitgegaan van door de Afnemer verstrekte onjuiste en / of onvolledige gegevens.</li>
    <li>Indien tijdens de uitvoering van de overeenkomst blijkt dat het voor een behoorlijke uitvoering daarvan noodzakelijk is om deze te wijzigen of aan te vullen, dan zullen partijen tijdig en in onderling overleg tot aanpassing van de overeenkomst overgaan. Indien de aard, omvang of inhoud van de overeenkomst, al dan niet op verzoek of aanwijzing van de Afnemer, van de bevoegde instanties et cetera, wordt gewijzigd en de overeenkomst daardoor in kwalitatief en / of kwantitatief opzicht wordt gewijzigd, dan kan dit consequenties hebben voor hetgeen oorspronkelijk overeengekomen werd. Daardoor kan ook het oorspronkelijk overeengekomen bedrag worden verhoogd of verlaagd. TryLikes zal daarvan zoveel als mogelijk vooraf prijsopgaaf doen. Door een wijziging van de overeenkomst kan voorts de oorspronkelijk opgegeven termijn van uitvoering worden gewijzigd. De Afnemer aanvaardt de mogelijkheid van wijziging van de overeenkomst, daaronder begrepen de wijziging in prijs en termijn van uitvoering.</li>
    <li>Indien de overeenkomst wordt gewijzigd, daaronder begrepen een aanvulling, dan is TryLikes gerechtigd om daaraan eerst uitvoering te geven nadat daarvoor akkoord is gegeven door de binnen TryLikes bevoegde persoon en de Afnemer akkoord is gegaan met de voor de uitvoering opgegeven prijs en andere voorwaarden, daaronder begrepen het alsdan te bepalen tijdstip waarop daaraan uitvoering gegeven zal worden. Het niet of niet onmiddellijk uitvoeren van de gewijzigde overeenkomst levert geen wanprestatie van TryLikes op en is voor de Afnemer geen grond om de overeenkomst op te zeggen of te annuleren.</li>
    <li>Zonder daarmee in gebreke te komen, kan TryLikes een verzoek tot wijziging van de overeenkomst weigeren, indien dit in kwalitatief en / of kwantitatief opzicht gevolg zou kunnen hebben bijvoorbeeld voor de in dat kader te verrichten werkzaamheden of te leveren zaken.</li>
    <li>Indien de Afnemer in gebreke mocht komen in de deugdelijke nakoming van hetgeen waartoe hij jegens TryLikes gehouden is, dan is de Afnemer aansprakelijk voor alle schade aan de zijde van TryLikes daardoor direct of indirect ontstaan.</li>
    <li>Indien TryLikes met de Afnemer een vast honorarium of vaste prijs overeenkomt, dan is TryLikes niettemin te allen tijde gerechtigd tot verhoging van dit honorarium of deze prijs zonder dat de Afnemer in dat geval gerechtigd is om de overeenkomst om die reden te ontbinden, indien de verhoging van de prijs voortvloeit uit een bevoegdheid of verplichting ingevolge de wet- of regelgeving of haar oorzaak vindt in een stijging van de prijs van grondstoffen, lonen etcetera of op andere gronden die bij het aangaan van de overeenkomst redelijkerwijs niet voorzienbaar waren.</li>
    <li>Indien de prijsstijging anders dan als gevolg van een wijziging van de overeenkomst meer bedraagt dan 10% en plaatsvindt binnen drie maanden na het sluiten van de overeenkomst, dan is uitsluitend de Afnemer die een beroep toekomt op titel 5 afdeling 3 van Boek 6 BW gerechtigd de overeenkomst door een schriftelijke verklaring te ontbinden, tenzij TryLikes:</li>
    <ol>
      <li>alsdan alsnog bereid is om de overeenkomst op basis van het oorspronkelijk overeengekomen uit te voeren;</li>
      <li>indien de prijsverhoging voortvloeit uit een bevoegdheid of een op TryLikes rustende verplichting ingevolge de wet;</li>
      <li>indien bedongen is dat de aflevering langer dan drie maanden na de totstandkoming van de overeenkomst zal plaatsvinden;</li>
      <li>of, bij levering van een zaak, indien is bedongen dat de aflevering langer dan drie maanden na de koop zal plaatsvinden.</li>
    </ol>
  </ol>
  <h3>Artikel 4 - Opschorting, ontbinding en tussentijdse opzegging van de overeenkomst</h3>
  <ol>
    <li>TryLikes is bevoegd de nakoming van de verplichtingen op te schorten of de overeenkomst te ontbinden, indien de Afnemer de verplichtingen uit de overeenkomst niet, niet volledig of niet tijdig nakomt, na het sluiten van de overeenkomst TryLikes ter kennis gekomen omstandigheden goede grond geven te vrezen dat de Afnemer de verplichtingen niet zal nakomen, indien de Afnemer bij het sluiten van de overeenkomst verzocht is om zekerheid te stellen voor de voldoening van zijn verplichtingen uit de overeenkomst en deze zekerheid uitblijft of onvoldoende is of indien door de vertraging aan de zijde van de Afnemer niet langer van TryLikes kan worden gevergd dat hij de overeenkomst tegen de oorspronkelijk overeengekomen condities zal nakomen.</li>
    <li>Voorts is TryLikes bevoegd de overeenkomst te ontbinden indien zich omstandigheden voordoen welke van dien aard zijn dat nakoming van de overeenkomst onmogelijk is of indien er zich anderszins omstandigheden voordoen die van dien aard zijn dat ongewijzigde instandhouding van de overeenkomst in redelijkheid niet van TryLikes kan worden gevergd.</li>
    <li>Indien de overeenkomst wordt ontbonden zijn de vorderingen van TryLikes op de Afnemer onmiddellijk opeisbaar. Indien TryLikes de nakoming van de verplichtingen opschort, behoudt hij zijn aanspraken uit de wet en overeenkomst.</li>
    <li>Indien TryLikes tot opschorting of ontbinding overgaat, is hij op generlei wijze gehouden tot vergoeding van schade en kosten daardoor op enigerlei wijze ontstaan.</li>
    <li>Indien de ontbinding aan de Afnemer toerekenbaar is, is TryLikes gerechtigd tot vergoeding van de schade, daaronder begrepen de kosten, daardoor direct en indirect ontstaan.</li>
    <li>Indien de Afnemer zijn uit de overeenkomst voortvloeiende verplichtingen niet nakomt en deze niet-nakoming ontbinding rechtvaardigt, dan is TryLikes gerechtigd de overeenkomst terstond en met directe ingang te ontbinden zonder enige verplichting zijnerzijds tot betaling van enige schadevergoeding of schadeloosstelling, terwijl de Afnemer, uit hoofde van wanprestatie, wél tot schadevergoeding of schadeloosstelling is verplicht.</li>
    <li>Indien de overeenkomst tussentijds wordt opgezegd door TryLikes, zal TryLikes in overleg met de Afnemer zorgdragen voor overdracht van nog te verrichten werkzaamheden aan derden. Dit tenzij de opzegging aan de Afnemer toerekenbaar is. Indien de overdracht van de werkzaamheden voor TryLikes extra kosten met zich meebrengt, dan worden deze aan de Afnemer in rekening gebracht. De Afnemer is gehouden deze kosten binnen de daarvoor genoemde termijn te voldoen, tenzij TryLikes anders aangeeft.</li>
    <li>In geval van liquidatie, van (aanvragen van) surseance van betaling of faillissement, van beslaglegging - indien en voor zover het beslag niet binnen drie maanden is opgeheven - ten laste van de Afnemer, van schuldsanering of een andere omstandigheid waardoor de Afnemer niet langer vrijelijk over zijn vermogen kan beschikken, staat het TryLikes vrij om de overeenkomst terstond en met directe ingang op te zeggen danwel de order of overeenkomst te annuleren, zonder enige verplichting zijnerzijds tot betaling van enige schadevergoeding of schadeloosstelling. De vorderingen van TryLikes op de Afnemer zijn in dat geval onmiddellijk opeisbaar.</li>
    <li>Indien de Afnemer een geplaatste order geheel of gedeeltelijk annuleert, dan zullen de werkzaamheden die werden verricht en de daarvoor bestelde of gereedgemaakte zaken, vermeerdert met de eventuele aan-, afvoer- en afleveringskosten daarvan en de voor de uitvoering van de overeenkomst gereserveerde arbeidstijd, integraal aan de Afnemer in rekening worden gebracht.</li>
  </ol>
  <h3>Artikel 5 - Overmacht</h3>
  <ol>
    <li>TryLikes is niet gehouden tot het nakomen van enige verplichting jegens de Afnemer indien hij daartoe gehinderd wordt als gevolg van een omstandigheid die niet is te wijten aan schuld, en noch krachtens de wet, een rechtshandeling of in het verkeer geldende opvattingen voor zijn rekening komt.</li>
    <li>Onder overmacht wordt in deze algemene voorwaarden verstaan, naast hetgeen daaromtrent in de wet en jurisprudentie wordt begrepen, alle van buitenkomende oorzaken, voorzien of niet-voorzien, waarop TryLikes geen invloed kan uitoefenen, doch waardoor TryLikes niet in staat is zijn verplichtingen na te komen. Werkstakingen in het bedrijf van TryLikes of van derden daaronder begrepen. TryLikes heeft ook het recht zich op overmacht te beroepen indien de omstandigheid die (verdere) nakoming van de overeenkomst verhindert, intreedt nadat TryLikes zijn verbintenis had moeten nakomen.</li>
    <li>TryLikes kan gedurende de periode dat de overmacht voortduurt de verplichtingen uit de overeenkomst opschorten. Indien deze periode langer duurt dan twee maanden, dan is ieder der partijen gerechtigd de overeenkomst te ontbinden, zonder verplichting tot vergoeding van schade aan de andere partij.</li>
    <li>Voor zover TryLikes ten tijde van het intreden van overmacht zijn verplichtingen uit de overeenkomst inmiddels gedeeltelijk is nagekomen of deze zal kunnen nakomen, en aan het nagekomen respectievelijk na te komen gedeelte zelfstandige waarde toekomt, is TryLikes gerechtigd om het reeds nagekomen respectievelijk na te komen gedeelte separaat te factureren. De Afnemer is gehouden deze factuur te voldoen als ware er sprake van een afzonderlijke overeenkomst.</li>
  </ol>
  <p>_______________</p>
  <h3>Artikel 6 - Betaling en incassokosten</h3>
  <ol>
    <li>Betaling dient steeds te geschieden direct bij bestelling- of vóór leverdatum van de goederen, op een door TryLikes aan te geven wijze in de valuta waarin is gefactureerd, tenzij schriftelijk anders door TryLikes aangegeven. TryLikes B.V. zal namens TryLikes factureren. TryLikes is gerechtigd om periodiek te factureren.</li>
    <li>Indien de Afnemer in gebreke blijft in de tijdige betaling van een factuur, dan is de Afnemer van rechtswege in verzuim. De Afnemer is alsdan een rente verschuldigd van 1% per maand, tenzij de wettelijke rente hoger is, in welk geval de wettelijke rente verschuldigd is. De rente over het opeisbare bedrag zal worden berekend vanaf het moment dat de Afnemer in verzuim is tot het moment van voldoening van het volledig verschuldigde bedrag.</li>
    <li>TryLikes heeft het recht de door Afnemer gedane betalingen te laten strekken in de eerste plaats in mindering van de kosten, vervolgens in mindering van de opengevallen rente en tenslotte in mindering van de hoofdsom en de lopende rente. TryLikes kan, zonder daardoor in verzuim te komen, een aanbod tot betaling weigeren, indien de Afnemer een andere volgorde voor de toerekening van de betaling aanwijst. TryLikes kan volledige aflossing van de hoofdsom weigeren, indien daarbij niet eveneens de opengevallen en lopende rente en incassokosten worden voldaan.</li>
    <li>De Afnemer is nimmer gerechtigd tot verrekening van het door hem aan TryLikes verschuldigde. Bezwaren tegen de hoogte van een factuur schorten de betalingsverplichting niet op. De Afnemer die geen beroep toekomt op afdeling 6.5.3 (de artikelen 231 tot en met 247 boek 6 BW) is evenmin gerechtigd om de betaling van een factuur om een andere reden op te schorten.</li>
    <li>TryLikes is gerechtigd om de periodiek nog toekomstig te factureren bedragen in een keer op te eisen in geval Afnemer in gebreke blijft bij de tijdige betaling van reeds gefactureerde periodieke bedragen.</li>
    <li>Indien de Afnemer in gebreke of in verzuim is in de (tijdige) nakoming van zijn verplichtingen, dan komen alle redelijke kosten ter verkrijging van voldoening buiten rechte voor rekening van de Afnemer. De buitengerechtelijke kosten worden berekend op basis van hetgeen in de Nederlandse incassopraktijk gebruikelijk is, momenteel de berekeningsmethode volgens Rapport Voorwerk II. Indien TryLikes echter hogere kosten ter incasso heeft gemaakt die redelijkerwijs noodzakelijk waren, komen de werkelijk gemaakte kosten voor vergoeding in aanmerking. De eventuele gemaakte gerechtelijke en executiekosten zullen eveneens op de Afnemer worden verhaald. De Afnemer is over de verschuldigde incassokosten eveneens rente verschuldigd.</li>
  </ol>
  <h3>Artikel 7 - Eigendomsvoorbehoud</h3>
  <ol>
    <li>Het door in het kader van de overeenkomst geleverde apparaat blijft eigendom van TryLikes, tenzij anders schriftelijk wordt overeengekomen.</li>
    <li>Het door TryLikes geleverde apparaat, dat ingevolge lid 1. onder het eigendomsvoorbehoud valt, mag niet worden doorverkocht en mag nimmer als betaalmiddel worden gebruikt. De Afnemer is niet bevoegd om het onder het eigendomsvoorbehoud vallende te verpanden of op enige andere wijze te bezwaren.</li>
    <li>De Afnemer dient steeds al hetgeen te doen dat redelijkerwijs van hem verwacht mag worden om de eigendomsrechten van TryLikes veilig te stellen. Indien derden beslag leggen op het onder eigendomsvoorbehoud geleverde danwel rechten daarop willen vestigen of doen gelden, dan is de Afnemer verplicht om TryLikes daarvan onmiddellijk op de hoogte te stellen.</li>
  </ol>
  <p>_______________</p>
  <ol>
    <li>Voorts verplicht de Afnemer zich om het onder eigendomsvoorbehoud geleverde te verzekeren en verzekerd te houden tegen brand, ontploffings- en waterschade alsmede tegen diefstal en de polis van deze verzekering op eerste verzoek aan TryLikes ter inzage te geven. Bij een eventuele uitkering van de verzekering is TryLikes gerechtigd tot deze penningen. Voor zoveel als nodig verbindt de Afnemer zich er jegens TryLikes bij voorbaat toe om zijn medewerking te verlenen aan al hetgeen dat in dat kader nodig of wenselijk mocht (blijken) te zijn. TryLikes brengt 500 euro per geleverd Classic Meetstation, 50 euro per geleverde Button en 299 euro per geleverd Access Point in rekening indien een apparaat wordt gestolen, is verloren of door toedoen van de Afnemer (of haar klanten) stuk is.</li>
    <li>Voor het geval TryLikes zijn in dit artikel aangeduide eigendomsrechten wil uitoefenen, geeft de Afnemer bij voorbaat onvoorwaardelijke en niet herroepelijke toestemming aan TryLikes en door TryLikes aan te wijzen derden om al die plaatsen te betreden waar de eigendommen van TryLikes zich bevinden en deze terug te nemen.</li>
  </ol>
  <h3>Artikel 8 - Garanties, onderzoek en reclames, verjaringstermijn</h3>
  <ol>
    <li>De door TryLikes te leveren apparaten voldoen aan de gebruikelijke eisen en normen die daaraan op het moment van levering redelijkerwijs gesteld kunnen worden en waarvoor zij bij normaal gebruik in Nederland zijn bestemd. De in dit artikel genoemde garantie is van toepassing op zaken die bestemd zijn voor het gebruik binnen Nederland. Bij gebruik buiten Nederland dient de Afnemer zelf te verifiëren of het gebruik daarvan geschikt is voor het gebruik aldaar en voldoen aan de voorwaarden die daaraan gesteld worden. TryLikes kan in dat geval andere garantie- en andere voorwaarden stellen ter zake van de te leveren apparaten of uit te voeren werkzaamheden.</li>
    <li>De in lid 1 van dit artikel genoemde garantie geldt voor een periode van 1 (een) jaar na levering, tenzij uit de aard van het geleverde anders voortvloeit of partijen anders zijn overeengekomen. Indien de door TryLikes verstrekte garantie een apparaat betreft die door een derde wordt geproduceerd, dan is de garantie beperkt tot die, die door de producent van de zaak ervoor wordt verstrekt, tenzij anders wordt vermeld.</li>
    <li>Iedere vorm van garantie komt te vervallen indien een gebrek is ontstaan als gevolg van of voortvloeit uit onoordeelkundig of oneigenlijk gebruik daarvan of gebruik na de houdbaarheidsdatum, onjuiste opslag of onderhoud daaraan door de Afnemer en / of door derden wanneer, zonder schriftelijke toestemming van TryLikes, de Afnemer of derden aan de zaak wijzigingen hebben aangebracht danwel hebben getracht aan te brengen, daaraan andere zaken werden bevestigd die daaraan niet bevestigd dienen te worden of indien deze werden ver- of bewerkt op een andere dan de voorgeschreven wijze. De Afnemer komt evenmin aanspraak op garantie toe indien het gebrek is ontstaan door of het gevolg is van omstandigheden waar TryLikes geen invloed op kan uitoefenen, daaronder begrepen weersomstandigheden (zoals bijvoorbeeld doch niet uitsluitend, extreme regenval of temperaturen) et cetera.</li>
    <li>De Afnemer is gehouden het geleverde apparaat te (doen) onderzoeken, onmiddellijk op het moment dat de zaken hem ter beschikking worden gesteld respectievelijk de desbetreffende werkzaamheden zijn uitgevoerd. Daarbij behoort de Afnemer te onderzoeken of kwaliteit en/of kwantiteit van het geleverde overeenstemt met hetgeen is overeengekomen en voldoet aan de eisen die partijen dienaangaande zijn overeengekomen. Eventuele zichtbare gebreken dienen binnen zeven (7) dagen na levering schriftelijk aan TryLikes te worden gemeld. Eventuele niet zichtbare gebreken dienen terstond, doch in ieder geval uiterlijk binnen veertien (14) dagen, na ontdekking daarvan, schriftelijk aan TryLikes te worden gemeld. De melding dient een zo gedetailleerd mogelijke omschrijving van het gebrek te bevatten, zodat TryLikes in staat is adequaat te reageren. De Afnemer dient TryLikes in de gelegenheid te stellen een klacht te (doen) onderzoeken.</li>
    <li>Indien de Afnemer tijdig reclameert, schort dit zijn betalingsverplichting niet op. De Afnemer blijft in dat geval ook gehouden tot afname en betaling van de overigens bestelde zaken en hetgeen waartoe hij TryLikes opdracht gegeven heeft.</li>
    <li>Indien van een gebrek later melding wordt gemaakt, dan komt de Afnemer geen recht meer toe op herstel, vervanging of schadeloosstelling.</li>
    <li>Indien vaststaat dat een apparaat gebrekkig is en dienaangaande tijdig is gereclameerd, dan zal TryLikes de gebrekkige zaak binnen redelijke termijn na retourontvangst daarvan danwel, indien retournering redelijkerwijze niet mogelijk is, schriftelijke kennisgeving ter zake van het gebrek door de Afnemer, ter keuze van TryLikes, vervangen of zorgdragen voor herstel daarvan danwel vervangende vergoeding daarvoor aan de Afnemer voldoen.</li>
    <li>In geval van vervanging is de Afnemer gehouden om de vervangen zaak aan TryLikes te retourneren en de eigendom daarover aan TryLikes te verschaffen, tenzij TryLikes anders aangeeft.</li>
    <li>Indien komt vast te staan dat een klacht ongegrond is, dan komen de kosten daardoor ontstaan, daaronder begrepen de onderzoekskosten, aan de zijde van TryLikes daardoor gevallen, integraal voor rekening van de Afnemer.</li>
    <li>Na verloop van de garantietermijn zullen alle kosten voor herstel of vervanging, inclusief administratie-, verzend- en voorrijdkosten, aan de Afnemer in rekening gebracht worden.</li>
    <li>In afwijking van de wettelijke verjaringstermijnen, bedraagt de verjaringstermijn van alle vorderingen en verweren jegens TryLikes en de door TryLikes bij de uitvoering van een overeenkomst betrokken derden, één (1) jaar.</li>
  </ol>
  <h3>Artikel 9 – Aansprakelijkheid</h3>
  <ol>
    <li>Indien TryLikes aansprakelijk mocht zijn, dan is deze aansprakelijkheid beperkt tot hetgeen in deze bepaling is geregeld.</li>
    <li>TryLikes is niet aansprakelijk voor schade, van welke aard ook, ontstaan doordat TryLikes is uitgegaan van door of namens de Afnemer verstrekte onjuiste en / of onvolledige gegevens.</li>
    <li>Indien TryLikes aansprakelijk mocht zijn voor enigerlei schade, dan is de aansprakelijkheid van TryLikes beperkt tot maximaal eenmaal de factuurwaarde van de order, althans tot dat gedeelte van de order waarop de aansprakelijkheid betrekking heeft.</li>
    <li>De aansprakelijkheid van TryLikes is in ieder geval steeds beperkt tot het bedrag der uitkering van zijn verzekeraar in voorkomend geval.</li>
    <li>TryLikes is uitsluitend aansprakelijk voor directe schade.</li>
    <li>Onder directe schade wordt uitsluitend verstaan de redelijke kosten ter vaststelling van de oorzaak en de omvang van de schade, voor zover de vaststelling betrekking heeft op schade in de zin van deze voorwaarden, de eventuele redelijke kosten gemaakt om de gebrekkige prestatie van TryLikes aan de overeenkomst te laten beantwoorden, voor zoveel deze aan TryLikes toegerekend kunnen worden en redelijke kosten, gemaakt ter voorkoming of beperking van schade, voor zover de Afnemer aantoont dat deze kosten hebben geleid tot beperking van directe schade als bedoeld in deze algemene voorwaarden. TryLikes is nimmer aansprakelijk voor indirecte schade, daaronder begrepen gevolgschade, gederfde winst, gemiste besparingen en schade door bedrijfsstagnatie.</li>
    <li>De in dit artikel opgenomen beperkingen van de aansprakelijkheid gelden niet indien de schade te wijten is aan opzet of grove schuld van TryLikes of zijn leidinggevende ondergeschikten.</li>
  </ol>
  <h3>Artikel 10 - Vrijwaring</h3>
  <ul>
    <li>De Afnemer vrijwaart TryLikes voor eventuele aanspraken van derden, die in verband met de uitvoering van de overeenkomst schade lijden en waarvan de oorzaak aan andere dan aan TryLikes toerekenbaar is. Indien TryLikes uit dien hoofde door derden mocht worden aangesproken, dan is de Afnemer gehouden TryLikes zowel buiten als in rechte bij te staan en onverwijld al hetgeen te doen dat van hem in dat geval verwacht mag worden. Mocht de Afnemer in gebreke blijven in het nemen van adequate maatregelen, dan is TryLikes, zonder ingebrekestelling, gerechtigd zelf daartoe over te gaan. Alle kosten en schade aan de zijde van TryLikes en derden daardoor ontstaan, komen integraal voor rekening en risico van de Afnemer.</li>
  </ul>
  <h3>Artikel 11 - Intellectuele eigendom en geheimhouding</h3>
  <ol>
    <li>TryLikes behoudt zich alle rechten en bevoegdheden voor die hem toekomen op grond van de Auteurswet en andere intellectuele en industriële eigendom wet- en regelgeving. TryLikes heeft het recht de door de uitvoering van een overeenkomst aan zijn zijde toegenomen kennis ook voor andere doeleinden te gebruiken, voorzover hierbij geen strikt vertrouwelijke informatie van de Afnemer ter kennis van derden wordt gebracht.</li>
    <li>Alle rechten met betrekking tot apparaten, producten en diensten van de geest, die TryLikes in het kader van de overeenkomst ontwikkelt of gebruikt, waaronder begrepen, maar niet beperkt tot adviezen, werkwijzen, (model)contracten, systemen, systeemontwerpen, data en computerprogramma's, behoren uitsluitend toe aan TryLikes voor zover deze niet reeds aan derden toebehoren.</li>
    <li>Behoudens de uitdrukkelijke voorafgaande schriftelijke toestemming van TryLikes is het de Afnemer niet toegestaan om de informatie die voortkomen uit de producten, diensten en adviezen van TryLikes al dan niet tezamen met of door inschakeling van derden te verveelvoudigen, openbaren of exploiteren.</li>
  </ol>
  <h3>Artikel 12 - Toepasselijk recht en geschillen</h3>
  <ol>
    <li>Op alle rechtsbetrekkingen waarbij TryLikes partij is, is uitsluitend het Nederlands recht van toepassing, ook indien aan een verbintenis geheel of gedeeltelijk in het buitenland uitvoering wordt gegeven of indien de bij de rechtsbetrekking betrokken partij aldaar woonplaats heeft. De toepasselijkheid van het Weens Koopverdrag wordt uitgesloten.</li>
    <li>De rechter in de vestigingsplaats van TryLikes is bij uitsluiting bevoegd van geschillen kennis te nemen, tenzij de wet dwingend anders voorschrijft. Niettemin heeft TryLikes het recht het geschil voor te leggen aan de volgens de wet bevoegde rechter.</li>
    <li>Partijen zullen eerst een beroep op de rechter doen nadat zij zich tot het uiterste hebben ingespannen een geschil in onderling overleg te beslechten.</li>
  </ol>
  <h3>Artikel 13 - Vindplaats en wijziging voorwaarden</h3>
  <ol>
    <li>Deze voorwaarden zijn gedeponeerd bij de Kamer van Koophandel.</li>
    <li>Van toepassing is steeds de laatst gedeponeerde versie c.q. de versie zoals die gold ten tijde van het tot stand komen van de rechtsbetrekking met TryLikes.</li>
    <li>De Nederlandse tekst van de algemene voorwaarden is steeds bepalend voor de uitleg daarvan.</li>
  </ol>
</ion-content>
